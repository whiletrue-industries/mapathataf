# אודות

## פרויקט מפת הטף

הפרויקט נולד מתוך צורך לרכז במקום אחד להורים את כל המענים ברשות שלהם בתקופת החיים הכי קריטית להתפתחות ילדם \- לידה עד 3\. 

גורמים רבים אחראים ומחזיקים מידע על חינוך, קהילה ופנאי ובריאות והתפתחות הילד. המידע מתעדכן כל הזמן וקשה לאסוף אותו, להצליב אותו, לנהל אותו ולהציג אותו בצורה ברורה לתושבים.

במפת הטף הבנו שהמפתח הוא בניית כלים לניהול שוטף של הנתונים ע"י הרשות המקומית. בנינו תשתית נתונים ארצית האוספת פעם ביום את כל המידע הרלוונטי ממשרדי הממשלה,  מאפשרת לרשות המקומית להוסיף ולעדכן מידע ואפילו לתת הרשאה לבעלי מענה כמו מנהלות גנים או מתנ"סים להוסיף את שלהם.  

זו היא גרסת פיילוט (בטא) של מפת הטף, ממנה נמשיך ללמוד  ולשפר את האתר. 

## הצטרפות למפת הטף

הרפורמה בגיל הרך מטילה אחריות על הרשות המקומית למיפוי מסגרות חינוך ומענים נוספים במטרה ליישם מדיניות גיל רך ולקדם פעולות פיקוח והדרכה. אנו מזמינים רשויות מקומיות להצטרף למפת הטף ולהנות מתשתית נתונים מתעדכנת, ממשק ניהול ואפליקציה לתושבים.

[למידע נוסף ויצירת קשר](https://www.tafmap.org.il/)

## שותפים

הפרויקט בוצע ע"י [הסדנא לידע ציבורי](https://www.hasadna.org.il/) בתמיכת ושותפות עמוקה עם קרן יד הנדיב.   
מערך הדיגיטל הלאומי שותף גם הוא כחלק מהיותו של הפרויקט מאמץ בקידום טרנפורמציה דיגיטלית ועבודה מבוססת נתונים בשלטון המקומי.   
עיריית רחובות נבחרה כ- Design Partner לאיפיון גרסת הפיילוט (בטא) והקנו הבנה מעמיקה לאתגרי הגיל הרך ברשויות מקומיות.

## קוד ומידע פתוח

אנו רואים בפרויקט תשתית צומחת לשיתוף ופתיחת מידע ממשלתי ומוניציפלי ולכן המערכת פותחה בקוד פתוח ברישיון שימוש מתירני ותוכננה כך שתוכל לאגד מספר מקורות מידע ושיתוף נתונים בהתאם לחזון הסדנא לידע ציבורי.

[קוד הפרויקט ב- GitHub](https://github.com/hasadna/mapathataf/tree/main)

## צור קשר

בכל נושא הקשור לפרויקט מפת הטף והאתר ניתן ליצור קשר איתנו בכתובת המייל: info@hasadna.org.il  
\- לפניות בנושא צרכים או מידע נקודתי / אישי  יש לפנות למחלקת הגיל הרך ברשות המקומית \-

פיתוח האתר: [אדם קריב, While True Industries](https://whiletrue.industries/)  
עיצוב האתר: [מאיה שפיר](https://www.amaya.co.il/portfolio-22/)